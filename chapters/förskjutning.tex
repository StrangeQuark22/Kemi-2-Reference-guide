\section{Förskjutning av reaktioner}

I uppgifter behöver man ofta bestämma hur en rekation kommer \emph{förskjutas} eller vilket håll den kommer ''gå mot''. Alla jämvikter vill till slut uppnå det jämviktsförhållande som är givet av deras $K$-värde under givna förhållanden. Om man börjar från ett tillstånd utan jämvikt eller om jämvikten rubbas kommer reaktionen att förskjutas. Detta innebär att antingen mängden reaktanter eller produkter kommer öka eller minska. När antalet produkter ökar jämfört med reaktanterna kallas det att reaktionen förskjuts åt höger och motsatsen kallas förskjutning åt vänster.

\subsection{Reaktionskvoten}

Förhållandet mellan produkter och reaktanter när det inte råder jämvikt beskrivs av \emph{reaktionskvoten} $Q$. Formeln för $Q$ är exakt samma som för $K$. Vid jämvikt är $Q=K$ men övrigt så är den antingen större eller mindre. Det finns två enkla regler angående $Q$-värdet:
\begin{align*}
    &Q > K \Rightarrow \text{fler produkter eller färre reaktanter} \Rightarrow \\ 
    &\Rightarrow \text{förskjutning åt vänster} \\
    &Q < K \Rightarrow \text{färre produkter eller fler reaktanter} \Rightarrow \\ 
    &\Rightarrow \text{förskjutning åt höger}
\end{align*}

\subsection{Tillskott av ämnen}
\subsubsection[Reaktanter]{Tilskott av reaktanter}
Om det finns en reaktion i jämvikt och fler reaktanter läggs till kommer $\prod^{n_{reakt}}_{n=1}[\mathrm{reaktant}_n]$ öka vilket innebär att $Q$ kommer minska (se \cref{eq:jmvkonstant}). Enligt definitionen ovan kommer reaktionen gå åt höger.
\subsubsection[Produkter]{Tillskott av produkter}
Om en reaktion i jämvikt får ett tillskott av produkter kommer $\prod^{n_{prod}}_{n=1}[\mathrm{produkt}_n]$ att öka vilket innebär att $Q$ kommer öka (se \cref{eq:jmvkonstant}). Enligt definitionen ovan kommer reaktionen gå åt vänster.